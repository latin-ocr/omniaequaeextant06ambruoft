»Β metr-u. nomm. SACRAMENTO‚ ιιΒ. 1. 483

mmmmm-&sm mmxmwswwmmwmwwwmm

CAPUT X.

A superioribus eos non discrepare , qui Filium Patrisi-
milem agnoscentes, ejusdem substantiae inficiantur.
Non enim posse inter eos accidentalem aut partialem
intercedere similitudincm; cum hujusmodi similitu-
dines puris hominibus cum Deo tribuantur, at Filio
cum l-’atre naturoe sit similitudo, cujus et perfecta
imago est. Nihil ergo vocem ingenitum catholicis ob-
stare , ,sed haereticorum prodere perfidiam5 quippe qui
dum vocem in Scriptura ignotam usurpabant ‚ omni-
potentiam quoe illis personis ibi tribuitur, negabant.

CVI. SED plerique eamdem sectam sequentes , dispu-
tationis genere discordare se putant ab his , qui dissimilem
Patri per omnia Filium dicunt. ldeo horum quoque qui
similem dicunt Filium, sed non unius substantiae cum
Patre, ineptias discutiamus.

CVII. Sed quae non unius naturae sunt, diversae sunt
utique atque distantis : et quae distantis naturae ‚ conse·
quens est ut similia esse non possint3 nisi sorte secundum
speciem similia dicas , dissimilia secundum veritatem. Nam
et lactis et nivis et cygni albentis concolor species est, sed
discrepantiam servat distantis naturae3 nec differentia na·
turarum specierum similitudine coloratur.

CVlll. Quomodo ergo isti similem dicunt Patrem et
Filium ‚ qui unitatem substantiae negant? An secundum
formam et liguram et colorem similem putant? Sed haec

corporis sunt, haec compositionem quamdam indicant.
31.

